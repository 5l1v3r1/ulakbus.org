+++++++++++++++++++++++++++++++++++++++++++++++++++++++++
ULAKBUS sosyal Bilimler Enstitüsü Yazılım İhtiyaç Analizi
+++++++++++++++++++++++++++++++++++++++++++++++++++++++++

--------
Tanımlar
--------

Enstitü
-------

Kendisine anabilim dalları bağlanabilen akademik birimdir.

Müdür
-----

Rektör tarafından 3 yıllığına atanır. Enstitü ve birimlerinin temsilcisidir. Başka bir üniversiteden atanabilir. Süresi biten müdür yeniden atanabilir. Enstitü kurullarına başkanlık eder. İstenilen raporları hazırlar.

Müdür Yardımcısı
----------------

Müdür kendisine çalışmalarında yardımcı olmak üzere fakültenin aylıklı öğretim üyeleri arasından en çok 2 kişiyi müdür yardımcısı olarak seçer. En çok 3 yıl görevde kalır.

Müdüre görevi başında olmadığı zaman yardımcılarından biri vekalet eder. Göreve vekalet altı aydan fazla sürerse yeni bir müdür atanır.

Enstitü Kurulu
--------------

Müdür başkanlık eder.  Bağlı anabilim dalı başkanları enstitü müdür yardımcılarından oluşur. Senatoya gidecek tüm evraklar buradan geçer.

Enstitü Yönetim Kurulu
----------------------

Enstitü ile ilgili kararların alındığı birim.  Müdür başkanlık eder.  Üyeleri, 2 Müdür ymrdımcıları ve enstitü kurul üyelerinden seçilecek 3 üyeden oluşur. Müdür çağrısı üzerine toplanır.

Öğrenci ve hocaların verdiği dilekçeleri inceler ve karara bağlar. Öğrencilerin kabulü, ders intibakları ve çıkarılmaları ile eğitim-öğretim ve sınavlara ait işlemler hakkında kararlar verir.

Enstitü Sekreteri
-----------------

Fakültenin idari amiri.

Enstitü Öğrenci İşleri
----------------------

- Öğrencilerin kayıt ve kayıt yenileme işlemleri

- Askerlik işlemleri

* Yeni kayıtlar, kaydı silinenler, mezun olanlar, aktif öğrenciler askerlik şubesine bilidirilir.

* Askerlik durum belgesi çıktısı alınıp postayla gonderilir.

- Öğrenci durumunu gücelleme (pasif, disiplin cezası, kayıt dondurma)
- Mezuniyet işlemleri
- Harç ve ders takip işlemleri

Enstitü Muhasebe İşleri
-----------------------

* Maaşlar, iş ve işlemler

* ÖYP ödenekleri

* Hocaların ek dersleri

* Satın alma işlemleri

Anabilim Dalı
-------------

* Her bölümün YÖKSİS Birim ID'si bulunur.  / TUIK Kodu

* Bilimsel hazırlık.

* Lisansı farklı bir bölümse dil hazırlığı.

* Yabancı uyruklulara Türkçe eğitimi.

Dil hazırlığı, öğretimin şart koşmasıyla başka dillerde de olabilir.

Eğitimi Tipi - Dönemlik ve Yıllık

Anabilim Dalı Başkanı
---------------------

Anabilim Dalı’na bağlı öğretim üyeleri arasından seçilir.

Anabilim Dalı Başkan Yardımcıları
---------------------------------

Anabilim Dalı’na bağlı öğretim üyeleri arasından seçilir.

Öğretim Üyeleri
---------------

Bir Anabilim Dalı'nda öğretim faaliyetlerini yürüten öğretim elemanlarıdır.

Danışman
--------

* Anabilim Dalı Başkanı önerisiyle Yönetim Kurulu tarafından görevlendirilen akademik personeldir.
* Öğrencilerin ders seçme gibi eğitim, öğretim faaliyetlerine danışmanlık eder.
* Ders seçimlerinde yardımcı olur.
* Ders onayı yapar.
* Ders ekleme çıkarma yapabilir.
* Ders başarı durumuna göre
	- öğrencinin seminer aşamasına,
	- doktora için yeterlilik aşamasına geçmesine onay verir.
* Öğrencinin kişisel bilgilerini, notlarını, devamsızlık durumunu görebilir.
* Sistemden uyarılar alır.
* Farabiyle giden, erasmus ile giden, kayıt donduran, yatay geçişle giden ve kendisi ders kaydı yapmamış öğrenci yerine ders kaydı yapamaz.

Enstitüde Öğretim Aşamaları
---------------------------

Tezli Yüksek Lisans için:
-------------------------

**Ders aşaması**

- Programa yeni kayıt yaptıran öğrenciye bir danışman ataması yapılır.

- Öğrenci danışmanın onayı ile ders seçimlerini yapar.

- İki dönemde, 4 + 3 veya 4 + 4 (Minimum 21 kredi ders alması gerekir.)

- Final ve bütünleme sınavları vardır.

- Öğretim süresi aşılmışsa, öğrencinin ders seçebilmesi için harç borcunun olmaması gereklidir.

- Final ve bütünleme sınavlarını tamamlayanlar seminer aşamasına geçer.

**Seminer aşaması**

- Öğrenci seminerini teslim eder. Danışman ve Anabilim Dalı Başkanı onaylar.

- Bu dönemde yüzyüze derslere gelmezler, sadece danışmanından uzmanlık alan dersi alırlar.

- Semineri tamamlayanlar enstitüye teslim eder. Onaylanırsa tez aşamasına geçer.

- Bazı üniversiteler seminer aşamasını farklı uygulayabilir.

- NEU'de sunum şeklindedir. Değerlendirmesi başarılı veya başarısız şeklindedir. Transkript “şu konuda seminerini tamamlamıştır.” şeklinde gözükür.

- Başka üniversitelerde sınav ve karşılığı not olabilir. Transkriptte de gözükür.

**Tez aşaması**

- Seminer kabulunden sonra 1 ay içinde tez öneri formunu verir.
- Tez öneri formu, danışman onayı, Anabilim Dalı Başkanı onayı ve enstitü yönetim kurulu kararıyla tez önerisi kesinleşir.
- Öğrenci tezini hazırlamaya başlar. 2 dönem içerisinde tezini tamamlamakla yükümlüdür.
- Danışmanın ve Anabilim Dalı Başkanı'nın onayı ve YK kararıyla tezin başlığı, konusu veya içeriği değiştirilebilir.
- Danışmanın uzmanlık alan dersi devam eder.
- NEU’de uzmanlık alan dersi başarılı veya başarısız şeklinde işlenir.
- Başka üniversitelerde uzmanlık alan dersine sınav yoktur, harf notu verilebilir.
- 2 dönem yapamazsa öğrencilik haklarından yararlanmaksızın harç ödeyerek tez hazırlamaya devam eder. Sonsuza kadar.
- Tamamlanan tez danışmana sunulur. Uygun görmesi halinde 3 kişilik bir jüri oluşturulur. Jüri  danışman, 1 tane ilgili Anabilim Dalı ve 1 tanesi de farklı anabilim dalından enstitü içinden oluşturulur. Anabilim Dalı Başkanı onayı ile enstitü YK'dan sınav tarihi alır.
- Tez savunma sınavına girer. Sınavdan 3 karar çıkabilir.
- Kabul edilir. Öğrenci mezun olur.  YÖKSİS'e işlenir. Diplamasını alır.
- Düzeltme istenir. 3 ile 6 ay arasında süre verilir.
- Reddedilir. Öğrenci tez aşamasının başına geri döner.
- Öğrenci istemesi halinde 2 danışman atanabilir.
- Birinci danışman aynı üniversiten ve çalışma alanından olmak zorundadır. Farklı üniversiteden kesinlikle olamaz.
- İkinci danışman çalışma alanı dışında ve/veya farklı üniversiteden olabilir.

Mezuniyet şartları
------------------

Tezli Yüksek Lisans'ta en az 2 yılda mezun olunabilir. Tez hazırlama süresi de bir yıldan az olamaz. Mezuniyet için öğrenciden akademik yayın istenebilir (opsiyonel).

Öğrencilik haklarından yararlanmak
----------------------------------

Kayıt tarihinden itibaren 36 ay geçtikten sonra öğrenci belgesi alamaz. Askerlik haklarından yararlanamaz. Projelere başvuramaz (BAP, TÜBİTAK vb.). Yabancı uyruklu ise oturum hakkı iptal edilir.

Tezsiz Yüksek Lisans
--------------------

İki aşamadan oluşur:

**Ders aşaması**


İki dönemden oluşur. Kayıttan sonra danışman atanır. Danışman ataması tezli yüksek lisanstaki gibidir. İki dönemde minimum 30 kredi alır. Dersleri seçimlik değildir, pakettir. Final ve bütünleme sınavları vardır.

**Proje aşaması**

- 30 krediyi tamamlayan proje aşamasına geçer.
- Danışmanla birlikte proje planlanır ve yazılır. 3 hocanın onayı ile proje kabul edilirse öğrenci mezun olur.
- Tezsiz yüksek lisans başından itibaren paralıdır. Öğrenci harç yatırmadan kayıt yapılmaz.

Doktora
-------

**Ders aşaması**

- İlk kayıt ile birlikte öğrenciye danışman ataması yapılır. Kriterleri tıpkı tezli yüksek lisanstaki gibidir.
- Öğrenci ders aşamasını tezli yüksek lisansta olduğu gibi tamamlar. 4+4 veya 4+3, minimum 21 kredi.
- Final ve bütünleme sınavlarına girer. Başaranlar doktora yeterlilik sınavına girmeye hak kazanır.
- Hak kazananlara sınav tarihi belirlenir.
- Doktora yeterlilik sınavları sadece Ekim / Kasım ve/veya Mart / Nisan aylarında yapılır.
- Yeterlilik Sınavı Jürisi: Danışman ve ABD Başkanı'nın onayı ile 3 kişilik bir juri oluşturulur.

* Danışman

* Anabilim dalından bir hoca

* Dışarıdan bir hoca. Başka bir üniversiteden olabilir. Üniversitedeki başka bir akademik birimden olabilir.

- Öğrenci yeterlilik sınavına hem sözlü hem yazılı olarak girer. Sınav sonucu başarılı veya başarısız olarak enstitüye 3 gün içerisinde iletilir.
- Öğrenci başarılıysa yeterlilik aşamasına geçilir. Başarısız ise bir sınav hakkı daha verilir. İki defa başarısız olmuşsa öğrencilik haklarından faydalanamaz. İstemesi halinde 6 ayda bir sınavlara devam edebilir.

**Yeterlilik aşaması**

- Danışmanın teklifi, ABD Başkanı uygun görüşü ve YK kararıyla 3 kişilik bir tez izleme komitesi oluşturulur.

* Danışman

* Anabilim Dalı üyesi

* Anabilim Dalı dışından bir üye.

- Tez izleme komitesi gerek duyulursa değiştirilebilir.
- Azami 6 aydır. 6 ay içinde hazırlayacağı doktora tezini projelendirip tez izleme komitesine sunması gerekir. Kabul edilirse öğrenci tez aşamasına geçer.
- Kabul edilmezse, harç ödeyerek 6 ay içinde bir kez daha projesini sunar.

**Tez Aşaması**

- Her 6 ayda bir, Temmuz ve Aralık aylarında, yaptığı çalışmaları tez izleme komitesine sunar.
- Tez izleme komitesi yaptığı çalışmaları başarılı veya başarısız olarak isimlendirir. Bu değerlendirme öğrenci kartına işlenir.
- Öğrenci toplam 3 defa tez izlemesinde başarılı olursa, öğrenci tezini teslim aşamasına gelebilir.
- Toplam 2 defa üst üste veya aralıklı olarak 3 defa başarısız olursa, aynı şekilde öğrencilik haklarından yararlanmaksızın, harç ödeyerek sonsuza kadar eğitimine devam eder.

**Tez Teslim Aşaması**

- Bu aşamanın başlaması için ön şart, akademik bir yayın yapılmak zorundadır. Akademik yayının ne olduğu öğrenci kartına işlenmelidir.
- Öğrenci tezini 6 nüsha olarak hazırlar.
- Danışmanının önerisiyle, tez jürisi kurulur.
- Birisi danışman, bir tanesi başka bir üniversiteden hoca olmak üzere 5 asil 2 yedek üyeden oluşur.
- Tez savunma sınavı için en erken 1 ay sonraya tarih verilir. Tezlerin jüri üyeleri tarafından okunabilmeleri için.
- Öğrenci juri karşısında tezini savunur.  Sınav sonucunda 3 karar verilebilir:

* Kabul kararı. Jüri salt çoğunluğu yeterlidir. Öğrenci mezun olur.

* Düzeltme kararı. Gerekçelidir. Gerekçe ortak veya bireysel yazılabilir. Öğrenci 6 ay içinde tezi kararda yazılan şekilde düzelterek yeniden savunur. Direnebilir fakat gelende, düzeltir.

* Red kararı. Öğrenci hakları olmaksızın tez aşamasına geri döner.

Öğrenci alım kriterleri
-----------------------

**Tezli**

- ALES sınav sonuç belgesi
- Lisans programından mezun olması
- Öğrenciler bilim sınavına alınır. Bilim sınavına göre ALES %60, Mezuniyet Puanı 20%, bilim sınavının %20'si alınarak kontejan dahilinde yukarıdan aşağıya alınır.
- Kontenjanlar yk tarafından dönem başında belirlenir.
- Bir anabilim dalı istemesi halinde bilim sınavı yapmadan ALES %60, Mezuniyet Puanı %40 ile öğrenci kabul edebilir.

**Tezsiz**

- Kontenjan dahilinde mezuniyet puanına göre öğrenci alınır.

**Doktora**

- Yüksek Lisans Mezunu olmalı
- ALES sınav sonuç belgesi olmalı
- Dil belgesi olmalı (YÖK’ün kabul ettiği bazı sınavlar. Bunu her yıl sitesinden yayınlıyor. YDS kendi sınavı)
- Bilim sınavına alınır. Tezlideki gibi öğrenci kabul edilir.

Tezli ve doktorada öğrenci istemesi halinde danışman onayı ve YK kararı ile her dönem en fazla 1 dersini başka bir üniversiteden alabilir. Ders olduğu için not dönmesi gerekir.

Sanatta Yeterlilik
------------------
Bizde yok. Güzel Sanatlar'da var.

Orta Öğretim Alan Öğretmenleri Yetiştirme Programı
--------------------------------------------------

Formasyon eğitim. Bizde yok. Eğitim Bilimleri Enstitüsü'nde var.

Ortak Program
-------------

Başka üniversitelerle ortak program yapabiliyoruz.

Özel Öğrenciler
---------------

Kayıt şartlarını tam sağlayamayan öğrenciler, başvuruları halinde danışman onayı, ABD'nin uygun görüşü ve YK kararıyla ücret karşılığında derslere devam edebilir. Öğrencilik haklarından yararlanamaz. Eğer ilerleyen dönemde kayıt şartlarını sağlayıp öğrenci olabilirlerse, bu dönemde aldıkları dersler ders dönemine sayılır. Ders başına ücret öderler.

Özel Öğrenci Danışmanı
----------------------

ABD, her özel öğrenci için bir danışman belirler.

Öğrenci Tipleri
---------------

- Normal Öğrenciler
- Özel Öğrenciler
- Yabancı Uyruklu Öğrenciler

* Türkiye Burslusu (YTB)

* Diyanet Burslusu

* Ücretli

- ÖYP - Araştırma görevlileridir.

Enstitü Kurulu
--------------

İki kez toplanır. Senatoya karar üretir.

Enstitü Yönetim Kurulu
----------------------

Öğrenci ve hocalar, günlük işleyiş ile ilgili kararlar alır. Bunların mutlaka otomasyon üzerinden yazılması gerekir. Belgeler bekliyoruz.

Uyarılar
--------

Ders onayı, danışman onayı, dönem onayı gibi işlemlerde uyarılar olmalıdır.

Program
-------

Bir bölümün tüm öğrenim programıdır. Ders ve uygulamalardan oluşur. Her ders ve uygulamanın ilgili programda bir kredisi mevcuttur.

Bölüm Kurulu'nun önerisi üzerine Yönetim Kurulu tarafından karara bağlanarak en geç Mayıs ayı içinde REKTÖRLÜĞE sunulur. SENATO onayı ile kesinleşir.

Ders
----

Dersler, program dahilinde açılırlar. Bölüm Kurulu tarafından yapılan müfredat oluşturma toplantısı ile belirlenir. Açılacak, kapatılacak ya da değiştirilecek dersler Bölüm Kurulu kararı ile tanımlanır. Ders içeriği ve derse ait sınavlar dersin hocası tarafından belirlenir. Dersler dönemliktir. KURUL veya SENATO kararıyla dersler yıllık olabilir.

Aynı ders başka bir programda farklı bir derstir. Aynı ders başka bir programda aynı ders ise aynı krediye sahiptir.

**Anabilim dalı ders açma bilgisi gönderirken,**

- Dersin Hocası

- Dersin Adı

- Dersin İngilizce Adı

- Dersin Teorik Kredisi

- Dersin Uygulama Kredisi (0 değeri alabilir. Diğerleri alamaz.)

- Dersin AKTS Kredisi

- Ders İçeriği - (Kısa notlar)


